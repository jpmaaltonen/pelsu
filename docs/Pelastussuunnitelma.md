TAKAISIN

As. Oy Piiluvaranta

Pelastussuunnitelma

Laadittu 29.10.2013

Laatija Jukka Aaltonen

Viimeksi päivitetty 6.6.2024

Päivittäjä Matias Aaltonen

Tämä pelastussuunnitelma täyttää kaikki pelastuslain ja valtioneuvoston asetuksen mukaiset vaatimukset pelastussuunnitelmalle.

Tässä pelastussuunnitelmassa on 42 sivua.

[1 Johdanto](#1-johdanto)

[2 Lainsäädäntö]

[3 Kohteen perustiedot]

[3.1 Perustiedot]

[3.2 Organisaatio]

[3.3 Muut tiedot]

[4 Tärkeät yhteystiedot ja numerot]

[4.1 Tärkeät yhteystiedot]

[5 Turvallisuusjärjestelyt]

[5.1 Paloturvallisuus]

[5.1.1 Poistumistiet]

[6 Riskit]

[6.1 Tapaturmat]

[6.1.1 Riskit]

[6.1.2 Seuraukset]

[6.1.3 Toimenpiteet ja turvallisuusjärjestelyt]

[6.2 Tulipalovaarat]

[6.3 Vesivahingot]

[6.3.1 Riskit]

[6.3.2 Seuraukset]

[6.3.3 Toimenpiteet ja turvallisuusjärjestelyt]

[6.4 Sairauskohtaukset]
 -
[6.5 Säteily- tai kaasuvaara]

[6.5.1 Riskit]

[6.5.2 Seuraukset]

[6.5.3 Toimenpiteet ja turvallisuusjärjestelyt]

[6.6 Myrskyvauriot]

[6.7 Murrot tai ilkivalta]

[7 Sanoista tekoihin]

[8 Toimintaohjeita]

[8.1 Avun hälyttäminen]

[8.2 Sairauskohtaus tai tapaturma]

[8.3 Tulipalo]

[8.4 Toiminta kokoontumispaikalla]

[8.4.1 Varakokoontumispaikka]

[8.5 Liikuntarajoitteisen avustaminen hätätilanteessa]

[8.6 Vesivahinko]

[8.7 Väkivallan uhatessa]

[8.8 Yleinen vaaramerkki]

[8.9 Kaasuvaara]

[8.10 Säteilyvaara]

[8.11 Sähkökatkot]

[9 Väestönsuojelu]

[10 Suojaväistö]

[11 Säilyttäminen kiinteistössä]

[12 Liitteet]

[Liite A Alkusammuttimien käyttöohjeet]

[Liite B Palovaroitinohje]

[Liite C Yleiset ohjeet]

[Liite D Kotivara]

[Liite E Tulityöt]

[Liite F Pientalon-paloturvallisuusopas-2020]

# 1 Johdanto

Turvallisuus on jokaisen oikeus ja velvollisuus. Jokaisella meistä on vastuu siitä, ettemme omalla toiminnallamme vaaranna omaa tai toisten turvallisuutta. Turvallisuus muodostuu muun muassa ihmisten asenteista, arvostuksista, tiedoista, taidoista ja tahdoista. On tärkeä muistaa, että turvallisuustyötä tehdään aina yhteistyössä.

Tutustut parhaillaan kiinteistösi pelastussuunnitelmaan. Tämä pelastussuunnitelma antaa sinulle ohjeita vaaratilanteisiin varautumiseen ja niistä selviytymiseen. Luettuasi pelastussuunnitelman voit kuitata sen luetuksi sähköisesti. Näin kiinteistösi pelastussuunnitelmasta vastaava henkilö tietää sinun tutustuneen pelastussuunnitelmaan.

Pelastussuunnitelma ja sen toimintaohjeet on lain mukaan pidettävä ajan tasalla. Muuttuneet tiedot tulee päivittää pelastussuunnitelmaan viipymättä. Pelastussuunnitelman päivitys tapahtuu sähköisesti pelastussuunnitelman ylläpitäjän toimesta.

Ennalta ehkäisevistä toimenpiteistä, kuten pelastussuunnitelman jalkauttamisesta huolimatta onnettomuuksia saattaa tapahtua. Tässä Pelastussuunnitelmassa annetaan toimintaohjeet onnettomuuksien varalta.

> Kodin turvaopas – suojele itseäsi ja muita – on sisäasiainministeriön ja Suomen Pelastusalan Keskusjärjestön ylläpitämä verkkopalvelu jokaiselle suomalaiselle. Verkkopalvelu keskittyy arkielämän onnettomuuksien ja varsinkin koti- ja vapaa-ajan tapaturmien ennaltaehkäisyyn.

[http://turvaopas.pelastustoimi.net/](http://turvaopas.pelastustoimi.net/)

Turvallisia lukuhetkiä!

# 2 Lainsäädäntö

Suomen lainsäädäntö velvoittaa laatimaan pelastussuunnitelman kolme ja sitä useampia huoneistoja käsittäviin taloyhtiöihin. Pelastussuunnitelmien laadintaa käsittelee uusi pelastuslaki (379/2011) ja valtioneuvoston asetus pelastustoimesta (407/2011). Pelastussuunnitelman laatimisesta vastaa kiinteistön tai kohteen haltija.

Pelastuslaki velvoittaa kiinteistön haltijalta ja omistajalta myös erilaisia toimenpiteitä turvallisuuden ylläpitämiseksi. Pelastuslaissa velvoitetaan rakennuksen omistajaa ja haltijaa huolehtimaan siitä, että kohteessa pyritään ehkäisemään vaaratilanteita ja varaudutaan sellaisiin pelastustoimenpiteisiin, joihin omatoimisesti kohteessa kyetään. Lisäksi rakennus ja sen ympäristö tulee pitää sellaisessa kunnossa, että tulipalon syttyminen sekä sen leviämisen vaara on pieni sekä pelastustoiminta onnettomuustilanteessa on mahdollista. Pelastussuunnittelu, pelastussuunnitelman perehdytys, turvallisuustietoisuuden lisääminen sekä kiinteistöt omatoimiset paloturvallisuuskartoitukset ovat askelia kohti turvallisempaa asuinympäristöä.

Pelastussuunnitelmassa on oltava selostus:

 - vaarojen ja riskien arvioinnin johtopäätelmistä

 - rakennuksen ja toiminnassa käytettävien tilojen turvallisuusjärjestelyistä

 - asukkaille ja muille henkilöille annettavista ohjeista onnettomuuksien ehkäisemiseksi sekä onnettomuus- ja vaaratilanteissa toimimiseksi

 - mahdollisista muista kohteen omatoimiseen varautumiseen liittyvistä toimenpiteistä.

Sen lisäksi, että pelastussuunnitelmassa on oltava tietyt tiedot ja se on pidettävä ajan tasalla, tulee pelastussuunnitelma myös jalkauttaa taloyhtiön asukkaille.

# 3 Kohteen perustiedot

## 3.1     Perustiedot

Kiinteistön nimi ```As. Oy Piiluvaranta```

Kiinteistön osoite
```
As. Oy Piiluvaranta
Puistotie 3
53920 Lappeenranta
```

Asuinhuoneistojen määrä ```5```

Talotyyppi ```Rivitalo```

Kiinteistön omistaja ```Osakkeenomistajat```

## 3.2     Organisaatio

Hallituksen puheenjohtaja
```
Tapio Piili
puh. 040 501 4349
```

Isännöitsijä
```
Jukka Aaltonen
puh. 040 503 0142
```

## 3.3     Muut tiedot

Veden pääsulku ```Asunto A alakerta, asuntokohtaiset sulut kellarikerroksen katossa```

Kiinteistönhoito ```Isännöitsijä```

Vakuutusyhtiö ```Fennia```

Kokoontumispaikka ```Etupiha parkkipaikat```

# 4 Tärkeät yhteystiedot ja numerot

## 4.1     Tärkeät yhteystiedot

**Myrkytystietokeskus**

0800 147 111 (maksuton)
09 471 977 (normaalihintainen puhelu)

**Päivystys Eksotessa**

Soita ensin
Arkipäivisin ma–pe kello 8–16
ota yhteyttä terveys- tai hyvinvointiasemallesi
Armila, Lauritsala puh. 05 352 7260

Illalla, yöllä, viikonloppuna tai arkipyhänä
Päivystysapu puh. 116 117

Hammaslääkäripäivystys
ma–pe 8–15, puh. 05 352 7059
ma–pe klo 15–21, la-su ja arkipyhinä klo 8–21, puh. 116 117
Lastensuojelupäivystys puh. 040 353 9970
Mielenterveys- ja päihdepäivystys puh. 05 352 4610
Sosiaalipäivystys puh. 040 651 1828
Synnyttäjät puh. 05 352 5262

**Kun hätä on suuri, soita hätäkeskukseen 112**

**Lääkeinfo.fi-verkkopalvelu <https://laakeinfo.fi/>**

# 5 Turvallisuusjärjestelyt

## 5.1     Paloturvallisuus

### 5.1.1      Poistumistiet

Poistumisturvallisuuden periaatteena on, että asuinrakennuksen kaikista tiloista on joka hetki päästävä poistumaan vähintään kahta kulkureittiä pitkin ilman avainta tai muuta oven avausvälinettä. Poistumisen on voitava tapahtua myös pimeässä, joten kulkureittien on oltava joka hetki esteettöminä. Koska kiinteistössä on 2 kerrosta, pidetään toisena poistumistienä ikkunaa. Tällöin palokunnan tikas- tai nostolava-auto voivat auttaa poistumaan rakennuksesta hätätilanteessa. Uloskäyntien edessä ei saa säilyttää tavaraa. ([E1 Suomen Rakentamismääräys- kokoelma](http://www.finlex.fi/data/normit/37126-E1_2011-fi.pdf), 10.3.)

Uloskäytävien ja niihin johtavien tilojen ovien tulee olla hätätilanteessa helposti sisäpuolelta avattavissa.

Ovi voi olla lukittu esimerkiksi estämään luvatonta tunkeutumista ulkoa sisälle, mutta se on oltava avattavissa sisäpuolelta ilman avainta huoneiston normaalin käytön aikana.

# 6 Riskit

Turvallisuuden näkökulmasta riski tarkoittaa onnettomuuden todennäköisyyden ja seurausten yhdistelmää. Tärkeä osa turvallista kiinteistöä on turvallisuusriskien tunnistaminen ja niiden seurausten arviointi. Seuraavilla sivuilla on tunnistettu riskit, jotka kohdistuvat ihmisiin, omaisuuteen ja ympäristöön. Tunnistettuihin riskeihin on laadittu toimenpide-ehdotukset, joilla riskejä voidaan poistaa, vähentää ja hallita. Vain tunnistettua riskiä voidaan hallita.

Kiinteistöön kohdistuvat riskiluokat:

 - Tapaturmat

 - Tulipalovaarat

 - Vesivahingot

 - Sairauskohtaukset

 - Säteily- tai kaasuvaara

 - Myrskyvauriot

 - Murrot, ilkivalta yms.

## 6.1 Tapaturmat

### 6.1.1 Riskit

 - kaatuminen

 - liukastuminen

 - kompastuminen

 - lumen tai jään tippuminen ihmisen tai omaisuuden päälle

 - liikenneonnettomuus

### 6.1.2 Seuraukset

 - omaisuusvahingot

 - henkilövahingot

 - kuolema

### 6.1.3 Toimenpiteet ja turvallisuusjärjestelyt

 - Yhtiö vastaa itse hiekoituksesta, lumen- ja jäänpudotuksen tarpeen seurannasta ja lumen luonnista.

   - Yhtiö valvoo toimintaa ja puuttuu aktiivisesti epäkohtiin.

   - Yhtiö voi tarvittaessa kieltää omatoimiset lumenpudotukset ja puuttua niihin.

 - Lumen ja jään kerääntymistä katoilla on seurattava talvisin.

   - Vaaranpaikoista tulee ilmoittaa välittömästi isännöitsijälle.

   - Vaaratilanteissa kulku tai pysäköiminen tulee estää lumen tai jään putoamisvaara-alueelle.

 - Piha-alue pidetään siistinä ja kunnossa. Kasvustoa hoidetaan säännöllisesti.

   - Lehdet haravoidaan tarvittaessa.

   - Pensaat ja puskat siistitään liikenneonnettomuuksien estämiseksi.

   - Ajosuunnat ja vieraspaikat merkitään parkkialueelle selkeästi opas-tein.

   - Talvikunnossapidosta huolehditaan.

 - Läheltä piti -tilanteisiin puututaan viivytyksettä. Läheltä piti -tilanteet tutkitaan ja tehdään tarvittavat toimenpiteet vastaavanlaisten tapahtumien varalle ja niiden estämiseksi.

 - Yleisiin ensiapuohjeisiin kannattaa jokaisen tutustua.

## 6.2 Tulipalovaarat

Riskit

 - oikosulut

 - rikkinäisen sähkölaitteen aiheuttama palo

 - rasva- tai muu palo keittiössä

 - huolimaton tupakointi

 - tuhopoltto

 - lasten leikkien aiheuttama tulipalo

Palovaarallisia kohteita ovat muun muassa huoneistojen keittiö, sauna ja varasto, tekniset tilat ja muut vastaavat kiinteistön tilat.

Seuraukset

 - omaisuusvahingot

 - savuvahingot

 - henkilövahingot

 - kuolema

Toimenpiteet ja turvallisuusjärjestelyt

 - Suoritetaan vuosittain omatoimiset palotarkastukset kiinteistössä.

 - Poistumisturvallisuudesta on huolehdittava:

   - uloskäytävät tulee olla esteettömiä

   - poistumistieopasteiden mahdollinen asennus

   - aktiivinen puuttuminen epäkohtiin.

 - Jokaisen asukkaan on huolehdittava oman palovaroittimen/palovaroittimien toimintakunnosta (yksi palovaroitin jokaista kerroksen 60 neliömetriä kohden). Lisäksi sammutuspeitteiden hankintaa suositellaan jokaiseen keittiöön.

 - Ylimääräistä palokuormaa ei kasata.

 - Pelastussuunnitelma pidetään ajan tasalla ja siihen perehdytään.

 - Sähkökorjaukset ja asennukset teetetään TUKES:in rekisteristä löytyvällä ammattilaisella. Urakoitsijalla on oltava riittävät asennusoikeudet ja hänellä on oltava kokemusta vastaavista töistä.

 - Valaistuksen ja yleisen siisteyden kunnossapito kiinteistössä on tärkeää.

   - Tarkastetaan valaistuksen riittävyys ja suoritetaan mahdolliset parannustoimenpiteet.

 - Lisäksi läheltä piti -tilanteisiin tulee puuttua välittömästi, tutkia ja tehdä tarvittavat toimenpiteet vastaavanlaisten tapahtumien varalle.

 - Vastuu palovaroittimien ja sammutuspeitteiden hankinnasta on asukkaalla.

## 6.3 Vesivahingot

### 6.3.1 Riskit

 - tulva

 - rankkasade

 - rakenteiden vesitiiviyden pettäminen

 - rakentamis- ja materiaalivirheistä johtuva tapaturma

 - pesukoneiden ja kylmäkoneiden rikkoontuminen

 - ilkivalta

 - putkirikko

### 6.3.2 Seuraukset

 - omaisuusvahingot

### 6.3.3 Toimenpiteet ja turvallisuusjärjestelyt

 - Veden pääsulkujen sijainti on merkitty.

 - LVI-työt, -tarkastukset ja -asennukset teetetään vain ammattilaisella.

   - LVI-urakoitsijalla tulee olla riittävät asennusoikeudet ja urakoitsijan täytyy olla toteuttanut vastaavanlaisia töitä aiemmin.

   - LVI-tarkastukset tehdään huolto-ohjelman mukaisesti.

 - Putkistojen kuntoarvio suoritetaan säännöllisesti.

 - Omatoimista muutosrakentamista ja muuta rakentamista tulee valvoa ja rakentamisessa ilmeneviin epäkohtiin tulee puuttua aktiivisesti.

 - Kodinkoneiden valvotun käytön ja kunnossapidon tärkeyden korostaminen.

   - Pesukoneen ja astianpesukoneen suodattimet ja nukkasihti on puhdistettava kerran kuussa.

   - Jääkaapin takaosa on imuroitava kerran kuussa tai vähintään kerran vuodessa. Tässä yhteydessä kannattaa tarkistaa silmämääräisesti jääkaapin kunto myös kompressorin ja valuma-astian osalta.

   - Kaikkien keittiössä käytettävien suurempien kodinkoneiden alle tulee sijoittaa valuma-allas (jääkaappi, pakastin, astianpesukone ja joskus pesukone), joka helpottaa ja aikaistaa mahdollisen vesivahingon havaitsemista.

 - Katolta ja ränneistä tulee poistaa syksyn lehdet loppusyksystä.

## 6.4 Sairauskohtaukset

## 6.5.1 Riskit

 - sydäninfarkti

 - diabeettinen sokki

 - aivoinfarkti

 - aivoverenvuoto

 - epilepsia

 - pyörtyminen

### 6.5.2 Seuraukset

 - henkilövahingot

 - kuolema

### 6.5.3 Toimenpiteet ja turvallisuusjärjestelyt

 - Avun saannin nopeuden takaaminen kiinteistön alueella.

   - Pelastustiet tulee merkitä ja niiden esteettömyys varmistaa.

   - Ajoväylä on pelastustie ainoastaan, mikäli se on merkitty sellaiseksi rakennuslupa-asiakirjoissa. Muissa tapauksissa pelastustiemerkkiä ei voi käyttää.

 - Pelastussuunnitelman liitteenä oleviin ensiapuohjeisiin kannattaa tutustua ja ensiapua harjoitella.

 - Ensiaputaitoisten ihmisten kartoittaminen on suositeltavaa

 - Pelastusajoneuvojen pysäköiminen mahdollistetaan ulko-ovien eteen.

## 6.5 Säteily- tai kaasuvaara

### 6.5.1 Riskit

 - radioaktiivisen aineen tai vaarallisen kaasun joutuminen ympäristöön

 - ydinaseen tai ydinainetta sisältävän aseen räjähdys

 - vaarallisen aineen kuljetusonnettomuus

 - sota

 - onnettomuus ydinvoimalaitoksessa

 - onnettomuus ydinkäyttöisellä aluksella

 - onnettomuus radioaktiivisen jätteen käsittelylaitoksella

 - radioaktiivisten aineiden joutuminen tietämättömien käsiin

### 6.5.2 Seuraukset

 - säteilysairaudet

 - kuolema

### 6.5.3 Toimenpiteet ja turvallisuusjärjestelyt

 - Joditablettien hankkiminen tarpeiden mukaan (2 tabl./henkilö).

 - Kotivaran varastoiminen.

 - Ohjeistuksien laatiminen vaarallisten aineiden onnettomuuksien varalle.

 - Pelastussuunnitelmassa on toimintaohjeet tilanteiden varalle.

 - Toimintaohjeisiin kannattaa tutustua.

## 6.6 Myrskyvauriot

### 6.6.1 Riskit

 - erilaiset luonnonilmiöt

### 6.6.2 Seuraukset

 - sähkökatkot

 - omaisuusvahingot

 - henkilövahingot

 - kuolema

### 6.6.3 Toimenpiteet ja turvallisuusjärjestelyt

 - Kattojen ja rännien tarkastus asiantuntevalla huoltoliikkeellä ja puutteiden korjaukset.

 - Kiinteistön alueella olevien puiden tarkastaminen.

 - Vaarallisten oksien poistaminen.

 - Pihan yleinen kunnossapito.

 - Viranomaisten ulkonaliikkumiskieltoa on syytä noudattaa.

 - Sisälle suojautuessa kannattaa pysyä kaukana ikkunoista ja lasiovista.

 - Varaudu omatoimisesti pitkäaikaisiinkin sähkökatkoihin esimerkiksi seuraavasti:

   - kotivara

   - valaisin ja paristot

   - kynttilät ja tulentekovälineet

   - paristokäyttöinen radio

## 6.7 Murrot tai ilkivalta

### 6.7.1 Riskit

 - asuntomurto

 - graffitit

 - omaisuuden tärvelemiset ja tuhoamiset

### 6.7.2 Seuraukset

 - omaisuusvahingot

### 6.7.3 Toimenpiteet ja turvallisuusjärjestelyt

 - Yleisen siisteyden ja järjestyksen valvominen ja epäkohtiin puuttuminen aktiivisesti.

   - Siisteys ja järjestys ovat osa turvallisuutta.

 - Tarkastetaan valaistuksen riittävyys ja suoritetaan mahdolliset parannus-toimenpiteet.

 - Ulko-ovien lukituksien huollot ja mahdollinen kulkua rajoittavien järjestelmien asennus.

 - Arvoesineiden merkitseminen ja kuvaaminen.

 - Graffitien ja muiden töhryjen puhdistus viipymättä.

# 7 Sanoista tekoihin

Pelastussuunnitelman laatimisen jälkeen on syytä perehdyttää kiinteistössä vakituisesti oleskelevat ihmiset sen sisältöön. Käytäntöön vienti onnistuu monella taivalla. Pelastussuunnitelmaan lukemalla tutustuminen on hyvä lähtökohta. Muita keinoja tutustua turvallisuusasioihin ja parantaa turvallisuustietoutta ovat muun muassa:

 - keskustelu pelastustoiminnasta vastaavan kanssa

 - yhteinen koulutustilaisuus

 - ohjeiden jako yleisiin tiloihin

 - poistumisharjoitukset

 - alkusammutuskoulutukset

 - ensiapukoulutukset

 - yhteisten talkoiden yhteydessä pidetyt turvallisuuskoulutukset.

Kiinteistön suojelusta vastaavan on hyvä tietää pelastussuunnitelmaan tutustuneiden määrä. Näin hän voi arvioida kiinteistön valmiuksia vaaratilanteisiin reagoimisessa, asukkaiden turvallisuustietoutta ja todeta myös, että suunnitelma ja sen sisältö on saatettu kaikkien asukkaiden tietoisuuteen. Tieto auttaa myös kiinteistön pelastustoiminnan kehittämisessä ja koulutuksen suunnittelussa. Pelastussuunnitelma on myös luettavissa <http://alqoy.fi/Pelastussuunnitelma>

# 8 Toimintaohjeita

Seuraavilla sivuilla on selostus ohjeista onnettomuuksien ehkäisemiseksi sekä onnettomuus- ja vaaratilanteissa toimimiseksi. **Lue toimenpideohjeet tarkasti!**

Oikeat toimenpiteet, ratkaisut ja valinnat ehkäisevät ja rajoittavat onnettomuuksia. Vahinkoja voidaan näin minimoida tai ne voidaan poistaa kokonaan.

**Turvallisuus on kaikkien yhteinen asia!**

## 8.1 Avun hälyttäminen

Kaikissa kiireellisissä hätätilanteissa, olipa kyse sitten poliisin, pelastustoimen, sairaankuljetuksen tai sosiaalitoimen kiireellisestä avuntarpeesta SOITA NUMEROON: **112**

**Soita hätäpuhelu itse, jos voit**

Tärkeää on, että hätäpuhelun soittaa se, jota asia koskee. Hänellä on tietoja, joita päivystäjä tarvitsee määritellessään millaista apua paikalle lähetetään. Välikäsien kautta tuleva puhelu voi viivästyttää avun paikalle tuloa.

**Kerro, mitä on tapahtunut**

Hätäkeskuspäivystäjä kysyy soittajalta tietoja tapahtuneesta, jotta hän osaa tarvittaessa lähettää tilanteeseen oikean avun.

**Kerro tarkka osoite ja kunta**

Hätäkeskuksen alueella saattaa olla useita samoja osoitteita eri kunnissa. Siksi on tärkeää kertoa osoitteen lisäksi tapahtumapaikkakunta.

**Vastaa sinulle esitettyihin kysymyksiin**

Päivystäjän esittämillä kysymyksillä on tarkoituksensa. Kysymykset eivät viivästytä avun hälyttämistä. Kiireellisessä tapauksessa päivystäjä hälyttää jo puhelun aikana auttamaan tulevat viranomaiset ja yhteistyökumppanit, sekä antaa näille lisätietoja tapahtuneesta.

**Toimi annettujen ohjeiden mukaan**

Päivystäjä on koulutettu antamaan ohjeita eri tilanteisiin. On tärkeää noudattaa annettuja ohjeita. Oikein suoritetuilla ensitoimenpiteillä on usein merkitystä tilanteen lopputuloksen kannalta.

**Lopeta puhelu vasta saatuasi siihen luvan**

Liian aikainen puhelun päättäminen voi hidastaa auttajien paikalle saapumista. Saatuasi luvan puhelun päättämiseen, sulje puhelin. Pidä linja vapaana. Päivystäjä tai kohteeseen saapuva auttaja voi tarvita lisätietoja tapahtuneesta.

## 8.2 Sairauskohtaus tai tapaturma

**Selvitä mitä on tapahtunut**

 - Onko henkilö kaatunut tai pyörtynyt?

 - Onko mahdollisesti silminnäkijöitä, jotka osaisivat kertoa tarkemmin tapahtuneesta?

**Tarkista henkilön tila**

 - Onko henkilö heräteltävissä puhuttelemalla tai ravistelemalla?

**Tarkista hengitys**

 - Jos henkilö ei herää, tarkista hengitys: aseta kämmenselkä potilaan suun eteen ja kokeile tuntuuko ilmaa kulkevan.

**Tee hätäilmoitus****

 - Soita numeroon **112****.

 - Kerro, mistä soitat.

 - Kerro, mitä on tapahtunut.

 - Toimi ohjeiden mukaisesti.

**Anna tarvittaessa ensiapua**

 - Jos henkilö ei hengitä, aloita ensiapu osaamisesi ehdoin.

 - Tajuton, mutta hengittävä potilas käännetään kylkiasentoon.

**Tarkkaile potilasta.**

 - Jos potilaan tilassa tapahtuu muutoksia ennen pelastuslaitoksen saapumista, ilmoita siitä soittamalla uudelleen hätänumeroon 112, jotta hätä-keskuksessa voidaan tehdä uusi tilannearvio.

**Opasta ammattiauttajat nopeasti potilaan luokse**

 - Kerro ammattiauttajille mitä on tapahtunut ja mitä on tehty.

## 8.3 Tulipalo

**Pelasta**

 - Suorita tilannearvio. Pelasta välittömässä vaarassa olevat.

 - Varo hengittämästä savua! Savu on erittäin myrkyllistä ja hengitettynä aiheuttaa menehtymisen erittäin nopeasti.

**Varoita**

 - Varoita muita rakennuksessa olevia tulipalosta ja uhkaavasta vaarasta.

 - Ohjatkaa ihmiset kokoontumispaikalle.

**Hälytä**

 - Hälytä palokunta paikalle soittamalla turvallisesta paikasta numeroon **112**.

 - Hälytä mahdollisimman varhaisessa vaiheessa.

 - Kerro kuka olet, missä palaa (osoite ja kerros), mikä palaa ja onko ihmisiä vaarassa.

 - Älä katkaise puhelua ennen kuin saat luvan.

**Sammuta**

 - Jos palo on pieni eikä savua ole, ensisammuta se joko sammutuspeitteellä tai sammuttimella.

 - Rasvapalo sammutetaan tukahduttamalla se sammutuspeitteellä.

 - Sähkölaitepalossa katkaise laitteen virta, tämän jälkeen voit aloittaa ensi-sammutuksen.

**Rajoita**

 - Poista lähellä olevat tulenarat esineet ja syttyvät aineet.

 - Rajoita palon sekä savun leviämistä sulkemalla ikkunat ja asunnon ovi poistuessasi.

**Opasta**

 - Opasta itse tai järjestä opastus ja varmista esteetön pääsy palokunnalle tulipalopaikalle asti. Esimerkki: yksi henkilö opastaa parkkipaikan reunassa ja toinen rakennuksen vieressä.

 - Ole tarvittaessa palokunnan apuna!

 - Opasta pelastushenkilöstö paikalle.

**Evakuointitilanteessa kokoontumispaikka on:** 
> **Etupihan parkkipaikka**

## 8.4 Toiminta kokoontumispaikalla

****Kokoontumispaikka:**
> **Etupiha parkkipaikat**

Kun ihmiset ovat poistuneet rakennuksesta ja edenneet kokoontumispaikalle, kokoontumispaikalla tulee nimetä henkilö, joka ottaa vastuun kokoontumispaikan toiminnasta. Tilanteen mukaan on pohdittava, onko turvallista jäädä nimetylle kokoontumispaikalle, vai onko ihmiset ohjattava toisaalle: esimerkiksi ennalta sovittuun sisätilaan tai lähistöllä olevaan kiinteistöön (varakokoontumispaikka).

Kokoontumispaikalta ei saa poistua ilman lupaa. Toimintaa kokoontumispaikalla johtaa kiinteistön turvallisuushenkilöstö. Nimetty vastuuhenkilö tiedottaa tilanteen edistymisestä ja ilmoittaa milloin kiinteistöön saa palata.

Muistettavia asioita kokoontumispaikalla:

 - mahdollisista loukkaantuneista huolehtiminen

 - liikuntarajoitteisista tai muuten vajaakuntoisista huolehtiminen

 - ilmoitettava, mikäli tietää jonkun jääneen sisälle

### 8.4.1 Varakokoontumispaikka

Ankarissa talviolosuhteissa tai muissa tilanteissa saatetaan tarvita varakokoontumispaikkaa, johon ihmiset ohjataan. Myös viranomaiset osoittavat tarvittaessa suojapaikat pidempiaikaista suojautumista varten.

## 8.5 Liikuntarajoitteisen avustaminen hätätilanteessa

Liikuntarajoitteisten henkilöiden poistuminen rakennuksesta hätätilanteessa voi olla vaikeaa ja hidasta. Jos tiedät naapurissasi asuvan liikuntarajoitteisia henkilöitä, esimerkiksi invalideja, sokeita tai vanhuksia, pyri hätätilanteessa varmistamaan myös heidän turvallinen poistumisensa. Jos tiedät naapurisi olevan kotona, mutta et voi auttaa häntä poistumaan, ilmoita pelastusviranomaisille tilanteesta heti kun mahdollista.

Toimi yhteistyössä muiden asukkaiden kanssa.

Huomioitavia asioita autettaessa liikuntarajoitteista henkilöä poistumisessa

 - Auta liikuntarajoitteista poistumaan omien kykyjesi mukaan.

 - Kuuntele autettavaa.

 - Huolehdi auttamastasi henkilöstä myös ulospääsyn jälkeen.

## 8.6 Vesivahinko

Toimintaohjeet

 - Katkaise sähköt vuotokohteesta ja sen läheisyydestä.

 - Tyrehdytä vuoto esim. sulkemalla veden pääsulku, jos mahdollista.

 - Ilmoita asiasta välittömästi isännöitsijälle

 - Tarvittaessa ota yhteys yleiseen hätänumeroon **112**.

 - Veden pääsulku: ASUNTO A alakerrassa

 - Sähköpääkeskus: Laitehuoneessa

Mikäli vesivaara uhkaa rakennuksen ulkopuolelta

 - Selvitä vesivaaran aiheuttaja.

 - Jos kyseessä on vuoto, pyri tyrehdyttämään se.

 - Pyri estämään veden pääsy rakennukseen

   - säkityksin

   - muovipeitteitä käyttämällä

   - johtamalla vesi poispäin rakennuksesta

 - Hälytä tarvittaessa lisäapua.

## 8.7 Väkivallan uhatessa

**Aseettomassa uhkaustilanteessa, toimi seuraavasti.**

 - Käyttäydy rauhallisesti ja pyri rauhoittamaan henkilö omalla käytökselläsi.

 - Varmista, ettet käännä selkääsi tai ajaudu nurkkaan, jotta sinulla on aina pakotie uhkaavasti käyttäytyvän henkilön läheisyydestä.

 - Mahdollisuuksien mukaan pyydä apua.

 - Pakene ja auta muita pakenemaan paikalta

Pidä huolta omasta turvallisuudestasi. Pyri ohjaamaan uhkaava henkilö paikkaan, jossa hän ei voi olla vahingoksi muille. Tapauksen jälkeen ilmoita tapahtuneesta tarvittaessa poliisille.

**Jos uhkaavalla henkilöllä on ase, toimi seuraavasti.**

 - Älä tee vastarintaa.

 - Tee vain mitä uhkaaja käskee.

 - Pyri mahdollisuuksien mukaan varoittamaan muita.

 - Ovien sulkemisella voidaan rajoittaa henkilön kulkua kiinteistössä.

 - Tilanteen jälkeen, soita **112**, jotta paikalle saadaan ammattiapua mahdollisimman nopeasti. Kuuntele ohjeita ja toimi niiden mukaan.

Jokainen uhkaus ja havainto mahdollisesta uhkatilanteesta on otettava vakavasti ja niistä on ilmoitettava välittömästi poliisille. Omalla käyttäytymisellä voi olla mahdollista vaikuttaa tilanteen kehittymiseen, ota siksi kaikki uhkatilanteet vakavasti ja pyri rauhoittamaan jo alkaneet tilanteet.

## 8.8 Yleinen vaaramerkki

**Yleinen vaaramerkki** on minuutin pituinen nouseva ja laskeva äänimerkki tai viiranomaisen kuuluttama varoitus. Nousevan sekä laskevan jakson pituus on 7 se-kuntia.

Yleinen vaaramerkki tarkoittaa väestöä uhkaavaa välitöntä vaaraa. Varoitus annetaan taajamissa kiinteällä ulkohälytinjärjestelmällä ja taajamien ulkopuolella kulkuneuvoon asennetuilla liikkuvilla hälyttimillä.

**Vaara ohi -merkki** on yhden minuutin mittainen tasainen äänimerkki. Se on ilmoitus siitä, että uhka tai vaara on ohi.

**Toimi näin kuultuasi yleisen vaaramerkin**

 - Siirry sisälle.

 - Pysy sisällä.

 - Sulje ovet, ikkunat, tuuletusaukot ja ilmastointilaitteet.

 - Avaa radio ja odota ohjeita.

 - Vältä puhelimen käyttöä, etteivät linjat tukkeudu.

 - Älä poistu alueelta ilman viranomaisten kehotusta, ettet joutuisi vaaraan matkalla.

## 8.9     Kaasuvaara

**Kaasuvaarasta annetaan yleinen vaaramerkki**

Lisätietoja vaaran laadusta saat radiosta ja televisiosta. Kaasuvaaraan liittyy tavallisesti seuraavia asioita.

 - Jos olet sisätiloissa ja haistat kaasua:

 - pysyttele sisällä

 - yläkerroksissa on paras suoja

 - paina märkä vaate suun eteen ja hengitä sen läpi

 - pysyttele yläkerroksissa, kunnes vaara on ohi.

 - Jos olet ulkona, kun haistat kaasua etkä pääse sisälle:

 - kiirehdi kaasupilven alta sivutuuleen

 - pyri mahdollisimman korkealle, esimerkiksi mäen päälle

 - paina märkä vaate, ruoho, turve- tai sammaltuppo suun eteen ja hengitä sen läpi.

**Lisätietoja kaasulta suojautumiseksi**

 - Pysäytä ilmastointilaitteet ja sulje ovet sekä ikkunat tiiviisti. Mitä tiiviimmäksi rakennuksen saat, sitä hitaammin kaasu tunkeutuu sisälle.

 - Voit sulkea ja teipata myös sisäovet ja pysytellä tuulen alapuolisissa tiloissa. Kaasun hajun tuntiessasi voit hengittää kostean, huokoisen kankaan läpi.

 - Viranomaiset ilmoittavat radiossa tai kaiutinautoilla milloin myrkkypilvi on haihtunut. Tuuleta sisätilat sen jälkeen huolellisesti.

## 8.10 Säteilyvaara

Säteilytilannetta valvotaan jatkuvasti koko maassa mittareilla. Pienetkin muutokset huomataan heti ja niistä tiedotetaan viipymättä. Säteilyvaarasta annetaan yleinen vaaramerkki.

**Mene sisälle**

Sulje tiiviisti ovet, ikkunat, tuuletusaukot ja ilmastointi, jotta radioaktiiviset aineet eivät pääsisi sisään. Talon keskiosissa on paras suoja.

**Joditabletit**

Ota joditabletti vasta viranomaisten kehotuksesta, jonka kuulet radiosta tai tele-visiosta. Joditabletit ehkäisevät radioaktiivisen jodin kertymistä kilpirauhaseen, mutta eivät anna muuta suojaa. Tabletteja ei pidä lähteä vaaratilanteessa noutamaan rakennuksen ulkopuolelta. Jodeja voi hankkia etukäteen apteekista. Jodi tabletteja tulisi olla kiinteistössä 2 per henkilö.

**Suojaa ruokasi ja juomavesi**

Laita esillä olevat elintarvikkeet muovipusseihin tai tiiviisiin astioihin. Jääkaappi, pakastin ja tiiviit pakkaukset suojaavat radioaktiiviselta pölyltä.

**Ulkona liikkuminen**

Jos on pakko mennä ulos, käytä tiivistä, ihon peittävää asua, esimerkiksi sade-vaatteita. Riisu vaatteet sisälle tullessasi eteiseen ja peseydy huolella. Käytä hengityssuojainta, pyyhettä tai talouspaperia estämään radioaktiivisten hiukkasten pääsy keuhkoihin.

**Lisäohjeet**

Lisäohjeita saat kaupunkisi pelastusviranomaisilta, tiedotusvälineistä sekä Yleis-radion teksti-TV:n sivulta 867. Tietoa saat myös Säteilyturvakeskuksen Internet-sivuilta osoitteesta <www.stuk.fi> ja pelastustoimen sivuilta <www.pelastustoimi.fi/> turvatietoa.

**Annosnopeus yli 100 µSv/h**

Jos annosnopeus ylittää 100 µSv/h, annetaan väestölle säteilyvaroitus. Viimeistään tällöin on aloitettava suojautumistoimenpiteiden kohottaminen tämän pelastussuunnitelman mukaisesti:

 - Informoi asukkaita.

 - Suojeluorganisaation käynnistäminen ja tehtävien kertaaminen.

Jos kiinteistössä ei ole väestönsuojaa, voidaan suojautua yleiseen väestönsuojaan tai kiinteistöön valmisteltavaan tilapäissuojaan. Myös viranomaisten suorittamat evakuoinnit ovat mahdollisia. Tilapäissuojaa varten kiinteistössä on oltava väestönsuojan varusteet, joilla tilapäissuojaa voidaan rakentaa.

## 8.11 Sähkökatkot

**Toiminta sähkökatkon aikana:**

 - Tarkista ensin sulakkeet. Jos ne ovat ehjät, selvitä toimivatko naapurisi tai naapuritalojen sähköt

 - Jos sähköt katkeavat laajemmalta alueelta, on häiriö jo tiedossa ja korjaus-toimenpiteet aloitettu. Useimmilla sähköntoimittajilla on nauhoitettu häiriötiedote vikapalvelunumerossa, joka kertoo tiedossa olevan sähkökatko-tilanteen alueellasi.

 - Mikäli sähköjen palauduttua sähköt käyttäytyvät oudosti, esimerkiksi valot palavat normaalia kirkkaammin tai himmeämmin, saattaa syynä olla sähköverkon nollajohtimen katkeaminen. Tästä voi seurata laitevaurioita, tulipalo ja pahimmillaan sähköiskun vaara.

 - Näissä tilanteissa katkaise sähkö pääkytkimestä ja soita sähköntoimittajasi vikapäivystykseen.

 - Sähkökatkon jatkuessa pidempään varaudu etenkin talvisaikaan lämpimin vaattein sekä tarvittaessa kotivaran avulla. Kotivaran ohje löytyy  liitteistä.

# 9 Väestönsuojelu

Kiinteistössä ei ole omaa väestönsuojaa. Kiinteistö kuuluu yleisen väestönsuojelun piiriin. Pelastustoimi varautuu alueelliseen väestönsuojeluun. Pelastustoimi varautuu toimimaan myös poikkeusoloissa. Keskeisiä tehtäviä ovat uhkien havaitseminen ja niistä varoittaminen, väestön suojaamismahdollisuuksien ylläpito sekä pelastustoiminnasta ja siinä tarvittavista lisäresursseita huolehtiminen. Tavoitteena on mahdollisimman tehokas toiminta poikkeusolojen onnettomuus ja tuhotilanteissa.

Alueen pelastustoimi laatii yhteistyössä alueen kuntien kanssa väestön suojaamista koskevat suunnitelmat. Pelastustoimi huolehtii myös oman organisaationsa valmiudesta väestönsuojelutehtäviin ja omatoimisen varautumisen organisoimisesta poikkeusolojen varalle. Väestönsuojelussa tarvittavat pelastus-, ensiapu-, sairaankuljetus- sekä huoltojärjestelyt perustetaan vasta poikkeusoloissa. Näissä tehtävissä on maan laajuisesti silloin noin 85 000 henkilöä.

Yleisissä väestönsuojissa on Suomessa yhteensä 110 000 suojapaikkaa. Viran-omaiset antavat ohjeita radiossa, jos on siirryttävä väestönsuojiin ja tiedon siitä, mihin yleisistä väestönsuojista ihmiset siirtyvät. Siirtyminen väestönsuojiin tapahtuu siis aina viranomaisten kehotuksesta. Normaaliaikana tapahtuvat onnettomuudet eivät yleensä koskaan edellytä väestönsuojaan suojautumista, vaan sisälle suojautuminen riittää.

# 10 Suojaväistö

Suojaväistöllä tarkoitetaan väestön siirtämistä johdetusti pois vaara-alueelta tilanteissa, joissa sen katsotaan aiheuttavan pienemmän riskin sisätiloihin suojautumiseen verrattuna. Tällaisia tilanteita ovat kaikki nopeasti kehittyvät vaarallisten aineiden onnettomuudet, voimakkaat palokaasujen aiheuttamat haitat, räjähdysvaara ja säteilytilanne.

Suojaväistö tehdään aina viranomaisten erillisen määräyksen perusteella. Viran-omaiset ovat jo ennakolta suunnitelleet suojaväistön suorittamisen alueelta ja varanneet siihen tarvittavan kuljetuskaluston.

# 11 Säilyttäminen kiinteistössä

Erilaisten tavaroiden säilyttämisestä voi aiheutua tulipalon syttymisen tai leviämisen vaara, turvallisen poistumisen estyminen hätätilanteessa sekä tulipalon sammuttamisen vaikeutuminen. On helpompi estää tulipalo ennalta kuin sammuttaa se. Siksi pitää tietää, mikä paloja aiheuttaa ja tunnistaa vaaratekijät omasta lähiympäristöstä. Pelastuslaissa on määräykset mm. helposti syttyvien materiaalien ja muiden tavaroiden säilyttämisestä talojen tiloissa. Kemikaalilainsäädännössä on rajoituksia palavien nesteiden ja muiden vaarallisten kemikaalien säilyttämiselle tiloissa, joissa ne voivat aiheuttaa erityisvaaraa. Monet kotonakin säilytettävät aineet kehittävät räjähdysherkkiä kaasuja, jotka syttyvät kipinästä, esimerkiksi valokatkaisimen aiheuttamasta kipinästä - syttymiseen ei siis tarvita edes tulta. Käsittele siksi palovaarallisia aineita aina ohjeiden mukaan. **Palovaarallisten aineiden säilyttäminen huoneistokohtaisissa varastoissa on kokonaan kielletty.** Asunnoissa ja autotalleissa niiden säilyttämistä on rajoitettu. **Rakennuksen uloskäynnit on aina pidettävä kulkukelpoisina ja esteettöminä.**

**Asunnot**

 - Asunnoissa tulee välttää tarpeettomien tavaroiden varastointia.

 - Asunnoissa saa säilyttää normaalin kodin irtaimiston lisäksi:

   - erittäin helposti syttyviä, helposti syttyviä ja syttyviä palavia nesteitä sekä palavia aerosoleja yhteensä enintään 25 litraa

   - palavia nesteitä, joiden leimahduspiste ylittää 55 °C, saa säilyttää enintään 50 litraa

   - nestekaasua saa säilyttää enintään 25 kg

   - ilotulitusvälineet, enintään 5 kg (netto), on säilytettävä lukitussa kaapissa siten, ettei niiden läheisyydessä ole sellaisia lämmönlähteitä tai tulenkäsittelyä, joka voisi aiheuttaa tulitteiden syttymisen

   - bensiiniä voi säilyttää asuintiloissa enintään 25 litraa

**Uloskäytävät, porrashuoneet, sisäiset käytävät ja varastojen kulkureitit**

 - Ei saa säilyttää mitään tavaraa.

**Rakennusten alla tai läheisyydessä**

 - Ei saa säilyttää helposti syttyvää materiaalia tai muuta tavaraa rakennusten seinustoilla, mm. roska-astiat, pahvipinot ja kuljetuslavat

 - Ulkona olevat roska-astiat, myös jätekatokset sijoitetaan vähintään kahdeksan metrin etäisyydelle rakennuksesta

**Asuinrakennukseen kuuluva erillinen varastotila tai huolto- tai työpaikka-huone**

 - Voi säilyttää 100 l bensiiniä (tai muita herkästi syttyviä palavia nesteitä) ja 200 l palavia nesteitä, joiden leimahduspiste on yli 55 °C (esimerkiksi öljy ja dieselöljy)

**Huom!**

 - Pelastusviranomainen voi yksittäistapauksissa antaa poikkeuksia, esimerkiksi säilytettäväksi isomman määrän tai sallia säilytyksen eri paikassa tai rajoittaa säilytystä, jos turvallisuus sitä vaatii

# 12 Liitteet

Tässä pelastussuunnitelmassa on seuraavat liitteet:

 - Alkusammuttimien käyttöohjeet

 - Yleiset ohjeet

 - Kotivara

 - Tulityöt

- [Pientalon-paloturvallisuusopas-2020](_assets/Pientalon-paloturvallisuusopas-2020_FI_web.pdf)

## Liite A Alkusammuttimien käyttöohjeet

Alkusammutusvälineillä tarkoitetaan yhden henkilön käyttöön soveltuvia sammutusvälineitä, jotka sopivat erityisesti palonalkujen ja pienehköjen palojen sammuttamiseen. Alkusammutuskalustoa ovat käsisammuttimet, pikapalopostit ja sammutuspeitteet. Opettele sammuttimen käyttö etukäteen!

Asukas vastaa sammutusvälineiden hankinnasta asuntoonsa.

### A.1      Sammuttimet

 - Kierrä sammutinta ylösalaisin ja ravista sammutinta, tämä varmistaa jauheen juoksevuuden.

 - Vedä varmistinsokka irti.

 - Lähesty paloa tuulen suunnasta.

 - Jos olet sisällä lähesty matalana lattianrajassa, tämä parantaa näkyvyyttä.

 - Ota sammuttimen letkun päästä ote ja suuntaa sammutusaine liekkien juureen, älä katko liekkejä.

 - Aloita sammuttaminen edestä ja jatka taaksepäin, tai alhaalta ylöspäin.

 - Sammutusta voi tehostaa edestakaisin suuntautuvalla liikkeellä.

 - Koko palava alue on peitettävä sammutepilveen.

 - Liekkien sammuttua sammuttamisen voi lopettaa.

 - Tarkkaile palanutta kohdetta ja varmistu, että palo on sammunut.

 - Mikäli kohde syttyy uudelleen, toista sammutus.

### A.2      Sammutuspeitteet

 - Ota kiinni peitteen nurkista ja suojaa kätesi peitteen sisään.

 - Astu jalalla peitteen päälle, tämä estää liekin tulon kasvoille.

 - Jos olet ulkona, lähesty paloa tuulen suunnasta.

 - Ojenna kädet suoriksi.

 - Levitä peite palon päälle.

 - Pidä peitettä tiiviisti palon päällä ja varmistu, että palo on sammunut.

 - Suojaa itsesi peitteen nostamisen aikana, palo voi syttyä uudelleen.

 - Varmista vielä kerran, että palo on sammunut.

## Liite B Palovaroitinohje

Palovaroitin on laite, joka havaitsee alkavan palon ja hälyttää voimakkaalla äänellä. Palovaroitin on pakollinen kaikissa asunnoissa, myös kesäasunnoissa. Palo-varoitin toimii yleensä paristolla. Se voi saada virtaa myös sähköverkosta. Sähkö-katkojen varalta siinä pitää silloin olla myös paristo tai akku. Uusissa asunnoissa, joihin on haettu rakennuslupaa 1.2.2009 jälkeen, pitää olla sähköverkkoon kytketty palovaroitin.

Asukas vastaa huoneiston palovaroittimesta.

**Sijoita palovaroitin kattoon**

Palovaroitin sijoitetaan kattoon, koska savu nousee ylös. Jos asunnossa on useita kerroksia, jokaisessa kerroksessa pitää olla **oma** palovaroitin. **Muista myös seuraavat ohjeet, kun sijoitat palovaroittimen:**

 - Sijoita palovaroitin kattoon keskelle huonetta sellaiseen paikkaan, johon savu pääsee leviämään esteettä.

 - Asenna palovaroitin vähintään 50 senttimetrin päähän seinästä, nurkasta tai kattopalkista.

 - Älä asenna palovaroitinta lähelle tuuletusikkunaa tai ilmanvaihtokanavaa. Ilmavirtaus voi estää savun pääsyn palovaroittimeen.

 - Älä sijoita palovaroitinta keittiöön tai kosteisiin tai erittäin pölyisiin tiloihin.

 - Noudata palovaroittimen mukana tulevaa asennusohjetta.

**Pidä palovaroitin kunnossa ja testaa sen toimintaa kuukausittain**

Palovaroitin kerää helposti pölyä, jolloin se voi aiheuttaa virhehälytyksiä. Palovaroitin kannattaa puhdistaa muutaman kerran vuodessa.

**Näin pidät palovaroittimen kunnossa**

 - Imuroi palovaroitin kevyesti.

 - Pyyhi pölyt palovaroittimen päältä kevyesti kostealla pyyhkeellä. Älä päästä kosteutta palovaroittimen sisälle.

 - Testaa palovaroitin aina puhdistuksen jälkeen painamalla testinapista. Äänimerkki ilmoittaa, että palovaroitin toimii.

 - Testaa palovaroittimen toiminta kerran kuussa painamalla testinapista. Älä käytä testaamiseen palavaa tulitikkua, kynttilää, tupakansytytintä tai vastaavaa.

 - Vaihda tavallinen paristo palovaroittimeen kerran vuodessa.

 - Palovaroitin kannattaa vaihtaa uuteen 5–10 vuoden välein. Vanhaa palo-varoitinta ei kannata korjata, vaan on halvempaa ostaa uusi.

## Liite C Yleiset ohjeet

Sen lisäksi mitä lait, asetukset ja muut sopimukset määräävät, asumisviihtyvyyden turvaamiseksi on lisäksi hyväksyttävä kiinteistökohtaiset järjestyssäännöt sekä yleiset ohjeet.

Kaikkien asukkaiden on käyttäytymisellään otettava huomioon talon muut asukkaat, eikä kukaan saa tarpeettomasti häiritä toisten asumisviihtyvyyttä. Asukkaiden on huolehdittava siitä, että myös heidän vieraansa noudattavat näitä talon järjestyssääntöjä.

### C.1 Ulko- ja piha-alueet

Ulkoalueiden käytössä on noudatettava siisteyttä eikä nurmikkoa, pihan istutuksia, pihakalusteita tai leikkivälineitä saa vahingoittaa. Ulkoalueilla liikuttaessa tulee käyttää yleisiä kulkuväyliä. Autoilla ajo talojen välisillä kulkuväylillä on sallittua vain lyhytaikaisesti muutto- ym. tavarankuljetustarkoituksessa. Noudata tyhjäkäynnistä säädettyjä rajoituksia myös piha- ja paikoitusalueilla.

### C.2 Pysäköinti

Autojen pysäköinti on sallittua vain tarkoitukseen merkityille alueilla. Huoneistoista tai muista sisätiloista ei saa vetää sähköjohtoja ulkokäyttöön.

### C.3 Huoneistot

Huoneistossa sekä kiinteistön alueella on annettava asumisrauha muille asukkaille. Mahdollisista poikkeuksellisen suurista perhejuhlista tms. tulisi tiedottaa naapureille etukäteen.

### C.4 Lemmikkieläimet

Lemmikkieläimet eivät saa häiritä talon muita asukkaita. Eläinten päästäminen yksin huoneiston ulkopuolelle on ehdottomasti kiellettyä. Huoneistojen ulkopuolella lemmikkieläimet (myös kissat) on pidettävä aina kytkettyinä tai kuljetushäkeissä ja sellaisen valvonnan alaisena, että muiden liikkuminen alueella on häiriötöntä ja turvallista. Koiran ja kissan ulkoiluttajan on pidettävä huolta siitä, ettei eläin likaa tai vahingoita kiinteistön rakennuksia tai ulkoalueita. Lemmikkien ja eläinten jätökset tulee korjata pois. Koiran ja kissan ulkoiluttaminen on ehdottomasti kielletty lasten leikkeihin varatuilla paikoilla ja niiden välittömässä läheisyydessä.

### C.5 Jätehuolto

Jäteastioiden ulkopuolelle ei saa jättää jätepusseja, pahvia, huonekaluja, ongelmajätteitä yms. Ongelmajätteet on jokaisen toimitettava niiden keräyspisteisiin, esim. akut, autonrenkaat. Vanhat huonekalut, televisiot ym. tavarat on jokaisen toimitettava itse jäteasemalle.

## Liite D Kotivara

Kotivara on osa taloyhtiön asukkaiden omatoimista suojelua. Yllättävistä tilanteista selviää vähemmin harmein, kun kotona on kotivara. Kotivara tarkoittaa, että kotiin hankitaan ruokaa ja muita päivittäin välttämättä tarvittavia tavaroita vähän enemmän. Kotivaran pitäisi riittää useaksi päiväksi, jopa viikoksi. Kotivara on normaalissa kierrossa olevia elintarvikkeita ja tavaroita, joita täydennetään sitä mukaa kun niitä käytetään. Näin elintarvikkeet pysyvät tuoreina ja tavarat käyttökelpoisina.

Tilanne, että kauppaan ei pääse, voi yllättää monestakin syystä. Yksinasuva voi sairastua, eikä kykene ostoksille tai perheenjäsen sairastuu. Yhteiskunta voi haavoittua; tulee lakko, liikenneyhteydet katkeavat tai laaja sähkökatkos häiritsee arkea. Voi sattua sellainen onnettomuus, että kaupat joudutaan sulkemaan tai ulos ei voi lähteä. Myös jakeluhäiriö voi estää tavaroiden kuljetuksen kauppoihin tai hankinnat kaupasta.

Joka perheellä on omanlaisensa kotivara, joka koostuu tavanomaisista elintarvikkeista. Kotivara voi vaihdella sisällöltään talouden ruokatottumusten mukaan sisältäen muun muassa astioita veden varastoimiseen, lääkkeitä, joditabletit sekä talouskohtaisia välttämättömyystavaroita. Kotivaran tulisi riittää vähintään vii-koksi, mieluiten kahdeksi – kotivaraa käytetään ja täydennetään jatkuvasti.

> Yhden henkilön viikon kotivara voi olla esimerkiksi seuraavanlainen:
>
> Perunaa 0,5 kg, riisiä ja makaronia 0,5 kg, öljyä ja rasvoja 0,5 kg, sokeria 0,5 kg, UHT-maitoa 1 l sekä vettä.
>
> Lisäksi juomia, vettä ja herkkuja 16 l + 1 kg, leipää ja viljavalmisteita 1,5 kg, maitoa ja maitotuotteita 1,3 kg, hedelmiä ja marjoja 1 kg, vihanneksia ja juureksia 1,5 kg, lihaa, kalaa, kanaa ja kananmunia 1 kg.
>
>Muista erikseen lapset, vanhukset ja sairaat! Muista myös vesi!

Kotivaraan sisältyvät myös välttämättömyystarvikkeet, joita tulee varata samaksi ajaksi kuin elintarvikkeitakin. Näitä ovat mm. henkilökohtaiset lääkkeet, hygieniatarvikkeet, vaipat, paristokäyttöinen radio, taskulamppu ja paristot.

## Liite E Tulityöt

Tulityöt määritellään töiksi, joissa syntyy kipinöintiä tai joissa käytetään liekkiä tai muuta lämpöä ja joka aiheuttaa palovaaraa. Tällaisia töitä ovat mm. kaasuja kaarihitsaus, poltto- ja kaarileikkaus, laikkaleikkaus ja metallien hionta, joista syntyy kipinöintiä, sekä työt, joissa käytetään kaasupoltinta, muuta avotulta tai kuumailmapuhallinta.

Tulitöiden suorittaminen tilapäisellä tulityöpaikalla vaatii aina tulitöiden vastuu-henkilön antaman tulityöluvan. Tulityöluvalla varmistetaan eri osapuolten toiminta turvallisuuteen ja palosuojeluun liittyvissä asioissa. Tulityötä suorittavalla henkilöllä on aina oltava tulityökortti.

Tulityölupia myöntää isännöitsijä.

[TAKAISIN](index)
